---
layout: page
title: 3
---
[<-indietro](fil02.html) [avanti ->](fil04.html)

--------------------------------
<sup>1</sup> Vada come vada, cari fratelli e sorelle, festeggiate con
Dio\! Non mi stancherò mai di dirvelo ed anche a voi farà bene
sentirvelo ripetere.

#### Le cose che contano davvero

<sup>2-3</sup> Fate attenzione ai lupi, come li chiamo io, che impongono
di mutilarsi per essere salvati. La vera
circoncisione<sup>[1)](#fn__1)</sup> è dei figli di Dio che adorano Dio
guidati da Spirito Santo, esaltando Gesù e non i propri meriti umani.

<sup>4-6</sup> Vogliamo parlarne? Io ne ho da vendere\! Se qualcuno
pensa di vantarsi dei propri meriti, sappia che io ne ho molti di più.
Sono stato circonciso<sup>[2)](#fn__2)</sup> quando avevo otto giorni e
sono un vero Ebreo, nato in una famiglia della tribù di Beniamino.
Perciò, se c'è un Ebreo DOC, sono io\! Per di più, ero uno dei Farisei,
e osservavo rigidamente tutte le regole e le tradizioni ebraiche; ero
talmente fissato che ho perseguitato in tutti i modi i seguaci di Gesù.
Non mi si poteva dire niente\!

<sup>7-9</sup> Ma tutte queste cose, che prima erano così importanti, le considero solo un danno, da quando conosco Gesù. Anzi, vi dirò di più: considero qualsiasi altra cosa un danno rispetto al vantaggio immenso di conoscere Gesù il Protagonista, il mio Capo. Ho abbandonato tutto, considerandolo spazzatura, per poter avere Gesù e appartenere a lui. E sono a posto con Dio, non perché sono allineato alle regole di Mosè, ma perché mi affido a Gesù. Dio infatti ci azzera i debiti solo perché Gesù garantisce per noi.

<sup>10-11</sup> Io voglio conoscere fino in fondo Gesù e la potenza
della sua risurrezione. Voglio scoprire cosa significa soffrire e morire
con lui, e arrivare anch'io alla vita nuova passando dalla risurrezione
dai morti.

#### Sempre avanti\!

<sup>12-14</sup> Non voglio vantarmi di essere arrivato alla perfezione
e di aver già ottenuto il premio, ma continuo la mia corsa per cercare
di prenderlo, perché anchʼio sono stato preso da Gesù. No, cari
fratelli, non credo proprio di aver già conquistato il mio premio, ma ce
la sto mettendo tutta per dimenticare il passato e lanciarmi verso
quello che mi aspetta. Continuo a correre verso il traguardo per
ricevere il premio a cui Dio ci ha chiamati attraverso Gesù.

<sup>15-16</sup> Spero che tutti voi, che siete cristiani maturi, la
pensiate come me. Se invece non siete d'accordo, sono certo che Dio vi
illuminerà. Nel frattempo mantenete i risultati che avete raggiunto.

<sup>17-19</sup> Cari fratelli e sorelle, imitate me e osservate quelli
che vivono seguendo il mio esempio. Perché molti, ve l'ho già detto
tante volte, e ve lo ripeto ancora con le lacrime agli occhi, si
comportano come nemici della croce di Gesù. Finiranno per perdersi,
perché il loro dio è nello stomaco. Si vantano di cose vergognose, e
pensano solo alle soddisfazioni di questa Terra.

<sup>20-21</sup> La nostra patria invece è il Cielo, dove sta Gesù
Cristo il Capo, nostro Salvatore, e da dove arriverà la salvezza. Quando
tornerà, trasformerà questi nostri corpi mortali in corpi gloriosi come
il suo; lo farà con la stessa potenza con cui sottomette qualunque altra
cosa.

---------------------------------------

<sup>[1)](#fnt__1)</sup> , <sup>[2)](#fnt__2)</sup> la circoncisione (rimozione del prepuzio) è un obbligo per gli ebrei maschi

---------------------------------------
[<-indietro](fil02.html) [avanti ->](fil04.html)
