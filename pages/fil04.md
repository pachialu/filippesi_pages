---
layout: page
title: 4
---
[<-indietro](fil03.html)

--------------------------------
#### Raccomandazioni finali

^1^ Cari fratelli cristiani, ho tanta voglia di rivedervi\!
Siete la mia gloria e la mia medaglia. Amici cari, restate fermamente
attaccati a Gesù\!

^2-3^ Ed ora voglio raccomandare a quelle due care donne,
Evòdia e Sìntiche di mettersi d'accordo con l'aiuto di Gesù. E mi
rivolgo anche a te, mio Caro Compagno, pregandoti di aiutarle, perché
hanno lottato al mio fianco per diffondere il Messaggio, insieme con
Clemente e con tutti gli altri miei collaboratori, i cui nomi sono
scritti nel Libro della Vita[^41].

^4-7^ Siate sempre felici di appartenere a Gesù\! Ve lo ripeto:
siate sempre felici\! Tutti devono vedere la vostra bontà e la vostra
dolcezza. Il Capo è vicino\! Non lasciatevi preoccupare da nessuna cosa,
ma in ogni situazione rivolgetevi a Dio, chiedendogli quello di cui
avete bisogno con la preghiera e la domanda, e ringraziando. Se fate
questo, vivrete nella pace di Dio, che supera qualsiasi immaginazione
umana. La sua pace proteggerà i vostri cuori e i vostri pensieri,
tenendoli uniti a Gesù Cristo.

^8-9^ Cari fratelli e sorelle, concludo questa lettera
dicendovi ancora una cosa: indirizzate i vostri pensieri a tutto quello
che è vero, nobile, corretto, puro, amabile, onorevole, quello che è il
meglio e merita lode. Continuate a mettere in pratica tutto quello che
avete imparato, ricevuto e ascoltato da me e visto in me. E il Dio della
Pace sarà con voi.

#### Ringraziamenti e saluti

^10-12^ Pensando a Gesù, sono stato felicissimo di vedere
ancora quanto vi siete interessati a me. So che l'avete sempre fatto, ma
finora vi era mancata l'occasione per dimostrarmelo. Non vi parlo così
perché mi trovo in difficoltà; infatti ho imparato a stare bene in tutte
le situazioni. Ho vissuto con quasi niente ma anche nell'abbondanza. Ho
imparato il segreto di accontentarmi della condizione in cui mi trovo,
sia che abbia lo stomaco pieno o vuoto, sia nell'abbondanza che nella
miseria. ^13-14^ Posso fare tutto ciò che Dio mi chiede, perché
Gesù mi la dà forza. Comunque avete fatto bene ad aiutarmi in questa
difficoltà.

^15-17^ Voi di Filippi lo sapete bene: da quando ho cominciato
a parlarvi del Messaggio, dopo aver lasciato la Macedonia, nessuna
chiesa, tranne la vostra, ha avuto con me rapporti così stretti di dare
e avere. Perfino quando ero in Tessalonica mi avete aiutato due volte.
Ma anche se ho apprezzato i vostri doni, mi sta più a cuore la meritata
ricompensa che riceverete dal Capo per la vostra bontà.

^18-19^ Per il momento ho tutto ciò di cui posso aver bisogno,
anzi, anche di più\! Non mi manca niente, grazie a quello che mi avete
mandato quando è venuto Epafrodìto. I vostri doni sono come una offerta
profumata che piace a Dio. Sarà lui che vi darà generosamente tutto
quello che vi serve, secondo le sue gloriose ricchezze, grazie a Gesù.

^20^ Al nostro Dio e Padre sia gloria per sempre. Così sia,
Paolo.

^21-23^ P.S. Salutatemi uno ad uno tutti i cristiani. Anche i
fratelli che sono qui con me vi mandano i loro saluti, anzi, tutti gli
altri cristiani di qua, specialmente quelli che lavorano al servizio
dell'Imperatore Romano. La grazia del nostro Capo Gesù il Protagonista
sia col vostro spirito.

---------------------------------------

[^41]: nella tradizione degli ebrei, il libro nel quale Dio registra i nomi
delle persone destinate al Paradiso

---------------------------------------
[<-indietro](fil03.html)
